VI. THE BA TTLE OF PJ'DNA. 25

Persei; Latine deinde suis ‘Exemplum insigne cernitis’
inquit ‘mutationis rerum humanarum. Vobis hoe praeci- 665
pue dico, iuvenes. Ideo in secundis rebus nihil in quem-
quam superbe ac violenter consulere decet nec praesenti
credere fortunae, cum, quid vesper ferat, incertum sit. Is
demum vir erit, cuius animum neque prospera flatu suo
efferent nec adversa infringent.’ Consilio dimisso, tuendi 670
cura regis Q. Aelio mandatur. Eo die et invitatus ad con-
sulem Perseus et alius omnis ei honos habitus est, qui
haberi in tali fortuna poterat.

